GİRİŞ
Bu doküman, öğrencilik dönemimde okuldan ve internetten edindiğim ders kaynaklarından topladığım notların derlenmesiyle hazırlanmıştır.
Giriş seviyesindeki bireyler için kısa ve öz açıklamalar içermektedir.

Bazı kavramlar mümkün olduğunca sade bir şekilde anlatılmıştır. Ancak burada verilen bilgilerin ardından, konular üzerinde kendi araştırmanızı yaparak daha fazla bilgi edinmenizi ve bilgileri teyit etmenizi öneririm.
Bu notlar, temel kavramları mantıksal olarak kavrayıp fikir sahibi olmanızı amaçlamaktadır.

Başarılar dilerim!

BİLGİSAYARA GİRİŞ
Temel Kavramlar
Bit:
0 ve 1 rakamlarından oluşur.

Byte:
8 bit’ten oluşur.

Depolamada genellikle byte kavramı kullanılır.

İnternet hızında ise bit kavramı kullanılır.

Bit her zaman küçük "b" harfi ile belirtilir. (Örneğin: 100 Mbps)

Klavye:
Klavyede her bir tuş bir byte’a karşılık gelir.

ASCII:
Her bir harf, rakam ve sembole karşılık gelen sayıları gösteren evrensel bir listedir.

Veri Yolu
Byte’ların iletildiği ve dönüştürüldüğü yollara "veri yolu" denir.

Veri yolunun genişliği, bilgisayarın birim zamanda ne kadar veri iletebildiğini gösterir.

32 bit ve 64 bit veri yolları bulunur.

64 bit veri yolları, aynı anda daha fazla veriyi taşıyabildiği için daha hızlıdır.

Bilgisayarın Temel Bileşenleri
Input (Giriş): Klavye, fare vb. cihazlar.

Process (İşlem): Anakart, CPU vb. birimler.

Output (Çıkış): Yazıcı, monitör vb. cihazlar.

CPU (İŞLEMCİ)
İşlemci, işlemleri parçalara ayırarak işler. Bu parçalara "döngü" adı verilir.

Örneğin, bir matematik işleminin çözümü 3 satırdan oluşuyorsa, bu 3 satır 1 döngü olarak kabul edilir.

1 saniyede işlenen döngü sayısı, işlemcinin hızını belirler.

İşlemci Hızları
İşlemci hızları, genellikle GHz (Gigahertz) cinsinden ifade edilir.

Örneğin: 3 GHz hızında çalışan bir işlemci, saniyede 3 milyar döngü gerçekleştirebilir.

3. CPU’LARDA VERİ YOLLARI
3.1. Adres Veri Yolu (Address Bus)
RAM’de veriler 8 bitlik bloklar hâlinde saklanır.

İşlemci, RAM'den gerekli verileri alır, işlemesini yapar ve ardından tekrar RAM'e bırakır.

RAM, bir anlamda CPU’nun geçici diski gibi çalışır: CPU, RAM’den veri okur ve RAM’e veri yazar.

3.2. Veri Yolu (Data Bus)
RAM üzerinde adreslenmiş veriler, veri yolları aracılığıyla taşınır.

Veri yolu, işlemciden RAM’e ve diğer bileşenlere veri akışını sağlar.

3.3. Front Side Bus (FSB)
İşlemci ile RAM arasında veri taşıyan veri yoludur.

Anakart üzerinde fiziksel olarak bulunur ve işlemcinin RAM’e ulaşmasını sağlar.

3.4. Back Side Bus (BSB)
İşlemci ile L2 Cache (seviye 2 önbellek) arasında veri taşır.

İşlemcinin kendi içinde bulunur ve çok yüksek hızda çalışır.

4. ANAKARTLAR
Anakart, tüm donanımların birbiriyle haberleşmesini sağlayan temel donanım birimidir.

Eğer işlemci bilgisayarın beyni ise, anakart da onun sinir sistemi gibidir.

4.1. Anakart Türleri
Günümüzde en yaygın kullanılan anakart türü ATX Form-Factor'dır.
Farklı boyut ve kullanım amaçlarına göre çeşitleri vardır:

EATX (Extended ATX)

ATX

Micro ATX

Mini ITX

5. YONGA SETİ (CHIPSET)
Anakart üzerinde işlemci ile diğer donanımlar arasındaki iletişimi düzenleyen yapılara yonga seti denir. İki ana bölümden oluşur:

5.1. Kuzey Köprüsü (North Bridge)
İşlemci, RAM, ekran kartı (AGP slotu) ve Güney Köprüsü arasında veri iletişimi sağlar.

Gelen verileri hızlandırarak işlemciye yönlendirir.

İşlemciden gelen verileri ise diğer bileşenlere yavaşlatarak iletir.

Sebebi: İşlemcinin diğer donanımlara göre çok daha hızlı olmasıdır. Yavaşlatılmazsa, sistemde veri tıkanıklığı (kuyruk oluşumu) yaşanabilir.

5.2. Güney Köprüsü (South Bridge)
PCI portları, paralel port, seri port ve depolama birimleri (SATA diskler gibi) arasında iletişimi sağlar.

Gelen verileri Kuzey Köprüsü’ne, Kuzey Köprüsü’nden gelen verileri ise bu birimlere iletir.

Veri akışında hız dengeleme işlevini Güney Köprüsü de destekler.

6. BIOS (Basic Input Output System)
Anakartın temel yazılımıdır ve bir nevi anakartın işletim sistemi olarak çalışır.

BIOS, bir tür ROM bellek içinde yer alır.

Donanımlar ile işletim sistemi arasında bir köprü görevi görür.

BIOS bilgileri CMOS çipi üzerinde saklanır.

Bilgisayar kapalıyken, BIOS pili sayesinde bu bilgiler korunur.

6.1. BIOS Terminolojisi
Master: Bilgisayarda birincil disk (öncelikli sürücü).

Slave: İkincil disk.

6.2. BIOS Görevleri
CMOS Ayarları:
Bilgisayarın hangi sürücüden açılacağını belirler.

POST (Power On Self Test):
Bilgisayar açılırken işlemci, RAM ve ekran kartı gibi donanımların çalışabilirlik testini yapar.

Eğer bir hata varsa, sesli uyarılar (bip sesleri) ile kullanıcıyı bilgilendirir.

Gölgeleme (Shadowing):
İşlemcinin ilk çalışması için gerekli olan temel bilgileri diskten alıp RAM’e kopyalar.

Böylece işlemci, sistemin açılışını daha hızlı gerçekleştirebilir.

7. BIOS SES HATA KODLARI
Sürekli ses: Güç kaynağı arızası

Bir çok kısa bip sesi: Anakart arızası

Bir uzun ses: Bellek taranmasında hata

Bir uzun, bir kısa ses: Anakart veya BIOS çipi arızası

Bir uzun, iki kısa ses: Ekran kartı arızası

İki uzun, bir kısa ses: RAM (bellek) arızası

İki kısa ses: Bellek Parity (eşlik) arızası

Beş kısa ses: İşlemci hatası

Sekiz kısa ses: Ekran kartı belleğinde okuma/yazma hatası

Dokuz kısa ses: BIOS RAM hatası

On bir kısa ses: Tampon bellek (cache memory) hatası

RAM (Bellek) - ROM Memory
RAM, işlemcinin hesaplamaları için kullandığı hızlı bir veri deposudur.
Disklere oranla çok hızlı oldukları için işlemcinin birinci tercihi RAM olur.

Veriyi geçici olarak saklar. Elektrikler kesildiğinde, besleme durduğunda veriler de kaybolur.

RAM çeşitleri: EDO, SDRAM, DDR-SDRAM, RDRAM, DDR2, DDR3 ve DDR4 gibi nesillere ayrılır.

Günümüzde yaygın olarak kullanılan RAM yapısı "DIMM" tipindedir. 64 bit bant genişliğine sahiptir ve çift veri yolu bulunur.

RAM alırken "CL" değerine bakılır. CL süresi ne kadar düşükse RAM o kadar hızlıdır.

ROM
ROM, veriyi kalıcı olarak saklayan bir bellek türüdür.
Güç kesildiğinde bile veriler kaybolmaz; işlemler ve bilgiler kalıcıdır.

SUNUCULARA GİRİŞ
Sunucular, performans odaklı donanım ve işletim sistemleridir.
Mimari yapıları işlemler arasındaki darboğazı en aza indirgemek ve yüksek erişilebilirlik sağlamak amacıyla tasarlanmıştır.
Boyutsal türleri:

Rack-Mount (yatay tip)

Tower (dikey tip)

Blade (çoklu sunucu yapısı)

Sunucular; ısı, sıvı ve nem değerlerinin kontrol edildiği ortamlarda, kabinetler içinde çalıştırılır.
Sunucu yükseklikleri "U" (Unit) birimiyle ifade edilir. Örneğin:

1U = 4.4 cm

Sunucu Türleri
Rack-Mount:

Yatay tiptedir, kabinetlere yatay olarak monte edilirler.

Genellikle 2U boyutundadırlar.

Tower:

Dikey tiptedir, kabinetlere uygun değildir.

Rack tipi kadar güvenli ve verimli değillerdir.

Blade:

Bir şasede birden fazla sunucunun çalıştığı sistemdir.

Performans ve depolama odaklıdır, genellikle 1U olurlar.

Hot-Plug Özelliği
Sunucularda, donanım parçalarında yeşil ve turuncu renkler varsa, bu parçalar sunucu çalışırken çıkarılıp değiştirilebilir.
Bu özelliğe "Hot-Plug" denir.

Çok İşlemcili Sunucular
İçerisinde birden fazla CPU barındıran sunuculardır.
İşlemci adedi "p" harfi ile gösterilir (Örn: 4p = 4 CPU).
İki yöntem kullanılır:

AMP (Asymmetric Multiprocessing):

Her görev farklı bir CPU'ya atanır.

CPU'lar birbirleriyle doğrudan haberleşmezler.

SMP (Symmetric Multiprocessing):

Görevler birden fazla CPU arasında paylaştırılır.

CPU'lar ortak çalışır.

RAM kullanımında 2 yöntem bulunur:

Tight Coupling (Sıkı Bağlantı):
Bellekler ortak kullanılır. Bellekteki sorun tüm CPU'ları etkileyebilir.

Loose Coupling (Gevşek Bağlantı):
Her CPU'ya ayrı bellek grubu atanır. CPU'lar ortak çalışır fakat bellek paylaşımı yapılmaz.
(Maliyetlidir çünkü her CPU için ek bellek gerekir.)

SUNUCU RAM'LERİNDE KORUMA
Sunucu belleklerinde arızaları önlemek ve hataları kurtarmak için yöntemler kullanılır.

1. Soft Error (Yazılımsal Hata)
Bellek hücresinin elektriksel etkilerden dolayı hata vermesidir.
Tespit ve onarım yöntemleri:

Parity Control

Error Checking and Correcting Memory

Advanced Error Checking and Correcting Memory (AECC)

2. Hard Error (Donanımsal Hata)
Fiziksel bir arıza nedeniyle oluşan hata türüdür.
Önlem yöntemleri:

Online Spare Memory

Mirrored Memory

RAID Memory

Array (Sıralama/Dizi) Teknolojileri
Array: Bir grup diskin tek bir disk gibi algılanmasıdır. Veriler tüm disklere dağıtılır ("Data Striping").

Array Controller kartı bu işlemi yönetir.

Küçük kapasiteli çok sayıda disk, büyük kapasiteli az sayıda diskten daha performanslıdır.

RAID
Birden fazla diskin yazılım veya donanım aracılığıyla tek bir mantıksal sürücü gibi kullanılmasıdır.

Temel kavramlar:

Mirroring: Verilerin birden fazla diskte bulunması.

Striping: Verilerin birden fazla diske yazılması.

Error-Correction: Arıza durumunda verilerin diğer disklerden kurtarılması.

RAID Türleri:

RAID 0: Hata toleransı yok, performans odaklı.

RAID 1: Hata toleranslı, veri bütünlüğü odaklı.

RAID 5: 1 disk arızasına toleranslı, en az 3 disk gerekli.

Ek Bilgiler:

Hot Spare: Pasif bekleyen yedek disk.

Strip Size: Verilerin diske hangi boyutta bölüneceği.

Sector: İşletim sisteminin veriyi diske kaç boyutta yazacağı.

Array Accelerator: Okuma işlemlerini hızlandırır, tahmin yaparak önceden veri çeker.

BBWC: Elektrik kesilse bile önbellekteki verilerin korunmasını sağlar (pil destekli).

Fiziksel Sunuculara İşletim Sistemi Kurulumu
Her üreticinin kendine ait arayüzlü bir uygulaması vardır (BIOS üzerinden girilir).

Uzaktan Fiziksel Sunucu Kontrolü
Her üreticinin (vendor) kendine ait uzaktan yönetim uygulamaları vardır.

ISO, iDRAC, XClarity gibi araçlar ile erişilir.

Kendi ethernet portları vardır.

NAS (Network Attached Storage)
Ağ üzerinde dosya sistemli bir depolama alanıdır.

Yedekleme ve ortak kullanım amaçlıdır.

RAID yapılabilir.

Disk bölümlerine "Bay" denir.

RAID İçin Önemli Notlar
Aynı marka, model ve boyutta diskler kullanılmalı.

Strip size doğru seçilmeli.

Arıza sonrası sistem yavaş çalışır.

Cache boyutu yüksek Array Controller tercih edilmeli.

Ağ Protokolleri ve Mimarileri
Network:

Birbirleriyle kurallar çerçevesinde iletişim kurabilen cihaz topluluğudur.

Program paylaşımı, dosya paylaşımı, yazıcı paylaşımı, güvenlik, merkezi yönetim sağlar.

Network Bileşenleri:

Yazılım: İşletim sistemleri, iletişim protokolleri, ağ programları.

Donanım: Kablo, switch, router, bilgisayar vb.

Sunucu ve İstemci Rolleri:

Server: Ağ kaynaklarını sunar.

Client: Kaynaklara erişir.

Ağ Donanımları
NIC (Network Interface Card): Ağa bağlanmak için şarttır. RJ45 ve Wireless tipleri vardır.

Repeater / Hub: Sinyali güçlendirir ve mesafeyi artırır.

Switch: Cihazlar arası iletişimi sağlar. MAC adreslerine göre yönlendirir.

Router: Farklı networkleri birleştirir. IP adreslerine göre yönlendirme yapar.

Firewall: Paketleri kontrol eder, güvenliği sağlar.

Ağ Mimarisi
Ağ Topolojileri:

Bus Topoloji: Doğrusal bağlantı, tek kablo ile.

Star Topoloji: Merkezi cihaz (switch/router) üzerinden bağlantı.

Ring Topoloji: Halkasal döngü yapısında veri iletişimi.

Ağın Büyüklüğü:

LAN: Lokal alan ağı (küçük ve hızlı).

WAN: Geniş alan ağı (birden fazla LAN’ın birleşmesi).

ğ Protokolü
Ağdaki cihazların iletişim kurabilmesi için gerekli kurallar bütünüdür.

En yaygın protokol TCP/IP’dir: esnek, hızlı ve her ağda kullanılabilir.

OSI Referans Modeli
TCP/IP’den önce kullanılmıştır.

7 Katmandan oluşur:

Physical

Data Link

Network

Transport

Session

Presentation

Application

Veri gönderiminde:

Enkapsülasyon: Göndericide her katmanda veri üzerine bilgi eklenir.

Deenkapsülasyon: Alıcıda her katmanda bu bilgiler çıkarılır.

Red Team çalışmak isteyenler özellikle Network ve Transport katmanlarını detaylı öğrenmelidir.

TCP ve UDP
TCP: Bağlantı temelli, güvenilir veri iletimi sağlar. (Three-way Handshake)

UDP: Bağlantı kurmadan veri iletir, daha hızlı ama güvensizdir.

Portlar
Bilgisayardaki giriş kapılarıdır.

0–1023 arası "well-known ports" olarak bilinir.

Protokol ve Port Farkı:

Protokol bir "yol", Port bir "kapı" gibi düşünülebilir.

Portun protokolü olur, ama protokolün portu olmaz.

Örnek: HTTP -> Port 80, Protokol TCP.

TCP Başarım Araçları
ARP: MAC adresi öğrenme protokolüdür.

Bilinmeyen MAC adresi için ARP Request yayınlanır.

Adresler:

MAC Adresi: Fiziksel, değişmez.

IP Adresi: Mantıksal, değiştirilebilir.

ICMP
Ağ sorunlarını tespit etmek için kullanılır:

Ping: Hedefe erişim testi (echo request/reply).

Tracert: Paketin hedefe giderken geçtiği noktaları gösterir.

IP Adresleri
IP = Network ID + Host ID

Aynı ağdaki cihazların Network ID'si aynı, Host ID'si farklı olmalıdır.

Örnek:

IP Adresi: 192.168.1.10

Network ID: 192.168.1

Host ID: 10

İletişim Türleri:

Unicast: Tek cihaza.

Multicast: Belirli bir gruba.

Broadcast: Tüm cihazlara (sonu .255 olan adres).

Ağ Servisleri
DNS (Domain Name System)
Alan adlarını IP adreslerine çevirir.

Windows’ta DNS sorgulama sırası:

Hosts Dosyası (C:\Windows\System32\drivers\etc\hosts)

Önbellek (TTL süresi kadar tutulur)

DNS Server

DNS Resolver
Tarayıcılar ve işletim sistemleri gibi istemcilerde çalışan, isim çözümlemeyi sağlayan servistir.

Resource Records
DNS sunucusundaki kayıtlar (A, AAAA, MX gibi).

Query
DNS’e gönderilen isim çözümleme isteğidir.

DHCP (Dynamic Host Configuration Protocol)
IP, Subnet Mask, Default Gateway, DNS gibi bilgileri otomatik dağıtır.

Kiralama süresi: Varsayılan 8 gün.

Exclusion Range: Belirli IP'lerin kiralamadan hariç tutulması.

APIPA (Automatic Private IP Addressing)
DHCP’den cevap alınamazsa otomatik IP ataması yapar.

IP Aralığı: 169.254.x.x

Subnet: 255.255.0.0

NAT (Network Address Translation)
Private IP ve Public IP arasında adres dönüşümü yapar.

LAN ile WAN arasındaki iletişimi sağlar.






